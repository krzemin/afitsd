Udowodnij, że prawostronny kręgosłup kopca lewicowego rozmiaru n
ma długość co najwyżej |_ log (n + 1) _|.

-- rozw. --

Przeformułujmy tę własność następująco:

Jeśli prawy kręgosłup kopca lewicowego ma r elementów, to kopiec
ma conajmniej 2^r - 1 elementów.

D-d przez indukcję po r:

r = 1 => 2^1 -1 = 1 

Załóżmy, że tw. jest prawdziwe dla r-1. Rozważmy kopiec lewicowy
o długości prawego kręgosłupa r. Prawe poddrzewo ma kręgosłup r-1,
zatem na mocy zał. ind. n(prawe) >= 2^(r-1) - 1.
Na mocy własności kopca lewicowego, prawy kręgosłup lewego poddrzewa
ma dł. co najmniej r - 1, zatem n(lewe) >= 2^(r-1) - 1.

Zatem ile elementów ma conajmniej nasz kopiec?

n(kopiec) >=
1 + n(prawe) + n(lewe) >=
1 + 2^(r-1) - 1 + 2^(r-1) - 1 = 2^r - 1

Qed.
